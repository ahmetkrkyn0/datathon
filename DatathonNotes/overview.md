# Datathon 2026 — Genel Bakış (Overview)

Datathon 2026 başlıyor! Kuralları, tanımı, değerlendirme ve kod kısımlarını detaylı olarak incelemeyi unutmayın!

## Ana Görev

Dataset içerisinde öğrencilerin akademik, teknik, proje, portfolyo, mülakat ve kariyer hazırlık süreçlerine ait veriler bulunmaktadır. Veri setinde öğrencilerin hedef kariyer rolleri, teknik beceri skorları, proje deneyimleri, staj bilgileri, portfolyo ve GitHub aktiviteleri, iletişim ve takım çalışması gibi sosyal becerileri yer almaktadır.

Train veri setinde her öğrenci için `career_success_score` değeri verilmiştir. Bu skor, öğrencinin kariyer başarısını temsil eden **0-100 aralığında sürekli bir hedef değişkendir**. Yarışmacılardan beklenen, test veri setindeki öğrenci profillerine göre her öğrencinin `career_success_score` değerini tahmin etmeleridir.

Veri setinde sayısal, kategorik ve doğal dil tabanlı alanlar birlikte bulunmaktadır. `mentor_feedback_text` alanı, öğrencinin gelişimi ve potansiyeli hakkında mentor perspektifinden yazılmış kısa bir değerlendirme metnidir. Bu nedenle yarışmacıların yalnızca klasik sayısal değişkenleri değil, **doğal dil alanından gelen bilgiyi de** modelleme sürecine dahil etmeleri beklenmektedir.

## Dosyalar

- `train.csv` — Training veri seti. Öğrenci bilgileri ve hedef değişken olan `career_success_score` alanını içerir.
- `test.csv` — Test veri seti. Tahmin edilmesi gereken öğrenci bilgilerini içerir. Bu dosyada `career_success_score` alanı bulunmaz.
- `sample_submission.csv` — Submit edilmesi gereken örnek dosya formatıdır.

## Genel Akış

- **1. Aşama:** Kaggle online yarışma — 9 Haziran 20.00 – 14 Haziran 23.59
- **2. Aşama:** Kaggle'da ilk 10'a girmeye hak kazanan takım ve bireylerin online olarak jüriye sunum yapması (tarihler ve format finale kalan takımlara ayrıca belirtilecektir). Yarışmanın ödüllerini kazanacak ilk 3 takım, sunum sonrası değerlendirmeden sonra belirlenecektir.
- **3. Aşama:** İlk 3'e giren takım / bireylerin BTK Akademi bünyesinde düzenlenecek olan ödül töreni ve Veri Bilimi Zirvesi'ne davet edilmesi (tarihler ilgili takımlara iletilecektir).

## Description

Google ve Girişimcilik Vakfı ile birlikte düzenlenen, Türkiye'de veri bilimine gönül vermiş herkese açık ve öğrendiklerini pratiğe dökme şansı sunan veri yarışması Datathon 2026 başlıyor!

BTK Akademi çevrim içi eğitim portalı üzerinden tüm kayıtlı öğrencilere istatistik, veri bilimi, veri analizi, büyük veri, makine öğrenmesi, derin öğrenme, Python programlama gibi konularda çeşitli eğitimler uzun süredir sunulmaktadır. İlki 2022 yılında gerçekleştirilen Datathon, 2026 yılında da Türkiye'de veri bilimine gönül vermiş herkese açık olarak yayınlanmıştır.

Datathon'un amacı; veri bilimine giriş yapan öğrencilerin teorik bilgilerini pratiğe dökmesi için bir fırsat sunmanın yanı sıra endüstri profesyonellerinin de kendi bilgilerini test etmesine olanak tanımaktır.

Yarışmada resmi olarak ilk 10'a kalıp jüriye sunum yapabilme hakkını elde etmek için **BTK Akademi üzerinden başvurunuzu yapmış olmanız gerekmektedir.** Başvuru yapmayan kişiler veya takımlar ilk 10'a girse dahi elenecektir.

> Not: İlk 10 takımın belirlenmesi için BTK Akademi, yarışmacı takımlardan çalışma dosyalarının haricinde ek materyal talep edebilir.

## Evaluation

Bu yarışma, her bir örnek verinin `career_success_score` değerini doğru bir şekilde tahmin etmeyi amaçlamaktadır. Yarışmanın başarısını ölçmek için kullanılacak metrik **MSE (Mean Squared Error — Ortalama Kare Hata)** olacaktır.

Ortalama kare sapma (MSE), gerçek/tahmin edilen değerler ile gözlemlenen değerler arasındaki farkların yakından ilişkili ve sıklıkla kullanılan ölçümlerinden biridir.
